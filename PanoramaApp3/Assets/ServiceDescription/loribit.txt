האגודה הישראלית להלוואות ללא ריבית מושיטה יד לעולים חדשים מכל ארצות המוצא, באמצעות הלוואות ללא ריבית. עולים רבים מאתיופיה, רוסיה, מזרח אירופה וארצות אחרות זקוקים להלוואות ללא ריבית כדי להיקלט בארצם החדשה. קניית דירה, רכישת ריהוט וציוד בסיסי, תשלומי בריאות וחינוך, גיוס כספים לפתיחת עסק קטן – כל אלה עלולים להוות נטל מכביד מאוד על משפחות של עולים חדשים. אפשר לפנות, כמובן, לבנקים המסחריים, לחברות קטנות שמעניקות הלוואות ואפילו לשוק האפור והשחור, אך כל אלה גובים שיעורי ריבית גבוהים ביותר, אשר גורמים לסבל מיותר, והמשפחות הנוטלות הלוואות אלה שוקעות בחובות ובייאוש. 
בנוסף לעולים, האגודה הישראלית להלוואות ללא ריבית מעניקה הלוואות ליחידים ולמשפחות ישראליות נזקקות בתחומים הבאים: משפחות עם ארבעה ילדים או יותר, משפחות חד-הוריות, ומשפחות המאמצות ילד מחו"ל. הילדים במשפחות אלה הם המקופחים ביותר במדינת ישראל. גם משפחות הנתונות במצבי חירום אחרים, נפגעות טרור או בעלות צרכים מיוחדים יכולות לקבלת הלוואה מ האגודה. בעלי עסקים קטנים, סטודנטים באוניברסיטאות ונפגעי המצב הכלכלי יכולים אף הם לפנות לאגודה. 
