אייסף, הקרן הבינלאומית לחינוך, הנה קרן המלגות הפרטית הוותיקה בישראל, וארגון חברתי, יהודי ציוני, הפועל למען קידום שוויון הזדמנויות בחינוך, הגברת הנגישות להשכלה גבוהה וצמצום הפערים בחברה הישראלית. קרן אייסף נוסדה בשנת 1977 על-ידי הבנקאי, ידיד ישראל, אדמונד ספרא ז"ל, הגברת לילי ספרא רעייתו והגברת נינה ווינר- נשיאת הקרן מאז היווסדה. אוכלוסיית היעד העיקרית, בה רואה אייסף את המפתח להגשמת חזונה, הנם סטודנטים המגיעים מן הפריפריה הגיאוגרפית והחברתית של ישראל. אותם סטודנטים מקבלים תמיכה כלכלית משמעותית וחיבור בין פעילות חברתית לבין חיזוק התודעה החברתית ופיתוח מנהיגות. הקרן מאמינה כי חיבור זה הינו כלי אפקטיבי לצמצום פערים חברתיים, לטיפוח ולהעצמת ההון האנושי בישראל וליצירת המנהיגים החברתיים של מחר.