מסיל"ה משמשת כ"דלת" לפרטים מקרב הקהילה הזרה הזקוקים לסיוע, ומרכזת את מרבית הפעילות העירונית בנושא העובדים הזרים באזור תל אביב. ברמה הפרטנית מסיל"ה מספקת מידע במגוון נושאים (בריאות, ביטוח בריאות, זכויות, חינוך, מעמד, דיור, חוזים ועוד) מספקת הסברה, תיווך, סנגור, ליווי, הנגשה וסיוע הומניטארי. בנוסף מבצעת התערבויות טיפוליות למיניהן – סיוע פסיכו-סוציאלי של ילדים והוריהם, טיפול בילדים עם צרכים מיוחדים, הדרכות הוריות, טיפול בילדים הסובלים מהזנחה, טיפולי ריפוי בעיסוק, טיפול באומנויות וכולי. 