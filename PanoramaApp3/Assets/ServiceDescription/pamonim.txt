ארגון פעמונים שואף למציאות שבה המשפחות בישראל מנהלות חיים כלכליים מאוזנים ואחראיים בדרך ישרה, מציאות שתסייע לבניית חוסן כלכלי וחברתי כללי. פעמונים הינו ארגון חברתי ללא כוונת רווח, הפועל בקרב החברה האזרחית בכל הארץ, העמותה מסייעת למשפחות המצויות בבעיות כלכליות באמצעות ליווי מקצועי-פיננסי, המסייע למשפחה לאזן את תקציבה ולמצות את כושר ההשתכרות שלה. במקביל, דואג הארגון לסייע בצמצום חובות ובפתרון בעיות כלכליות סבוכות. 