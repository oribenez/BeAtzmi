עמותת "ידיד – מרכזי זכויות בקהילה" (ע"ר), היא מלכ"ר הפועל משנת 1997, למען תמיכה והעצמת שכבות חלשות בחברה הישראלית והגברת הסולדיריות החברתית. מיום הקמתה טיפלה עמותת ידיד, בהצלחה, בלמעלה מ- 250 אלף משפחות ויחידים באמצעות 21 מרכזי זכויות בהם ניתן לפונים ייעוץ וסיוע חינם במימוש זכויותיהם.  כיום פועלים מרכזי הזכויות והשלוחות בערים: קרית שמונה חצור הגלילית, צפת, נצרת, נצרת עילית, סחנין, חיפה, תל מונד, תל אביב, פתח תקוה, אשדוד, אשקלון, אופקים, שדרות, רהט, דימונה, ירושלים, קרית מלאכי, שפיר, נהורה וקרית גת.