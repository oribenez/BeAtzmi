להב"ה - יחידה במשרד האוצר הפועלת לצמצום הפער הדיגיטאלי בחברה הישראלית. במסגרתה הוקמו 13 מרכזי תקשוב ביישובים מחתך סוציו אקונומי נמוך הסובלים, בין השאר, מפער דיגיטאלי.
הפעילות המוצעת בלהב"ה הינה עשירה ומגוונת בה נחשפת האוכלוסייה המקומית לטכנולוגיית המידע באמצעות קורסים וסדנאות להכרת המחשב והאינטרנט. החזון הוא צמצום הפער הדיגיטאלי בחברה הישראלית ומתן הזדמנות שווה לקבוצות הגיל השונות באוכולוסייה החל מהגיל הרך ועד בכלל ולאפשר לאזרח לרכוש את הידע הנחוץ לו לצריכת מידע דיגיטאלי. להב"ה מבוססת על הרעיון של הקמת מרכזי תקשוב ביישובים בהם קיים פער דיגיטאלי לעומת יישובים מבוססים. בכל מרכז צוות הדרכה מיומן ובו שתי כיתות הדרכה המכילות יחד כ – 40 עמדות מחשב המחוברות לאינטרנט בפס רחב ומגוון תוכנות, לומדות, סדנאות, משחקים לימודיים, מילונים ואינציקלופדיות.
