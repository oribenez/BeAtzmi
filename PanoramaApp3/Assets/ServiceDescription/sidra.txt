עמותת סידרה פועלת לשירות האישה הערבייה הבדואית בנגב בפרט והחברה בכלל. סידרה פועלת ממשרדיה הממוקמים בכפר לקייה. במשך השנים, יישמה סידרה מגוון רחב של תכניות בכפרים המוכרים והלא מוכרים.  מטרות העמותה הינן לפעול  להעצמת האישה הערבייה הבדואית בנגב מבחינה אישית, חברתית וכלכלית, לפעול לקידום מעמד האישה הערבייה הבדואית בנגב, לתת תמיכה לאישה הערבייה הבדואית בנגב בהסתגלות עם דרישות החיים המשתנים, ולפעול לשימור המורשת הערבית הבדואית בנגב. 
קהל יעד הוא נשים ערביות בדואיות בנגב, בכל הגילאים, מכל השבטים, מכל היישובים המוכרים והלא מוכרים, ללא קשר לרמת השכלתן או מעמדן החברתי או השתייכותן השבטית. הפרויקטים מתמקדים בשלושת התחומים הבאים:  פרוייקטים כלכליים והכשרה מקצועית, פרויקטים חינוכיים כגון השלמת השכלה, חינוך לבריאות לחיי משפחה ולזכויות, והעצמה נשית קהילתית על ידי ועדי נשים שכונתיים. 
