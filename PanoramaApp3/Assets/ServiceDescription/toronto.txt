פרויקט שיקום והמשך טיפול הינו פרויקט ייחודי שהוקם ע"י עמותת "ידידות טורונטו" בשנת 2007. הפרויקט הוקם בפריסה ארצית, כמענה למטופלות של "אגודת אפרת" (אמהות שעמדו לפני לידה בתנאי מצוקה כלכלית קשה) שעם תום חופשת הלידה, רצו להשתלב במעגל העבודה, אך נתקלו בקשיים בתשלום המסגרת (מעון ו/או צהרון) עבור תינוקם ו/ או עבור ילדים נוספים. היום "ידידות טורונטו" הרחיבה את הקף פעילותה לאמהות נוספות (לא רק אלו שטופלו ע"י "אגדות אפרת") ע"י שיתוף גורמים נוספים אשר יאושרו ע"י העמותה להוות גורם מפנה לפרויקט. הפרויקט מציע סיוע ע"י כיסוי של עד  1,500 ש"ח למשפחה עבור התשלום המסגרת (מעון ו/או צהרון) של הילדים במשך החודשיים הראשונים ובנוסף המשך סיוע של עד 300 ₪ לחודש לילד עד שלושה ילדים - במשך מקסימום של 10 חודשים נוספים- שמטרתו עידוד השתלבות והישארות במעגל העבודה. כמובן כל הסיוע נקבע ע"י ועדת סיוע של פרויקט שיקום.